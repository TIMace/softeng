# <a name="pp"></a>Πρώτο Παραδοτέο

- [Πρώτο Παραδοτέο](#pp)
    - [Σκοπός](#skopos)
    - [Λειτουργικές Απαιτήσεις](#la)
        - [Παραδοχές](#paradoxes)
        - [Πελατειακή πολιτική](#pelatiakipolitiki)
        - [Περιορισμοί](#periorismoi)
        - [Σενάρια - Περιπτώσεις Χρήσης](#senaria)
            - [**ΑΝΩΝΥΜΟΣ ΧΡΗΣΤΗΣ**](#ax)
            - [**ΓΟΝΕΑΣ**](#goneas)
            - [**ΠΑΡΟΧΟΣ**](#paroxos)
            - [**ΔΙΑΧΕΙΡΙΣΤΗΣ**](#diaxiristis)
        - [Σύνοψη Ρόλων Χρηστών (Δικαιώματα και Ρόλοι)](#pinakas)
    - [Μη-Λειτουργικές Απαιτήσεις](#mla)

## <a name="skopos"></a>Σκοπός
Σκοπός του συστήματος είναι η δημιουργία μια διαδικτυακής πλατφόρμας η οποία θα δίνει την ευκαιρία σε γονείς να επιλέξουν μέσα από μια ευρεία γκάμα προσφερόμενων δραστηριοτήτων αυτήν που ταιριάζει καλύτερα στις ανάγκες των παιδιών τους. Η επιλογή γίνεται με τη βοήθεια προσεκτικά επιλεγμένων κριτηρίων όπως η ηλικία, το είδος της δραστηριότητας, ο χώρος διεξαγωγής, το κόστος, κ.ά., βάσει των οποίων ο γονιός μπορεί να κάνει αναζήτηση μεταξύ των διαφορετικών δραστηριοτήτων. Ο τρόπος απόκτησης του απαραίτητου εισιτηρίου για τη συμμετοχή στην επιθυμητή δραστηριότητα, θα γίνεται με τη βοήθεια ενός ηλεκτρονικού πορτοφολιού. Ουσιαστικά, κάθε γονιός έχει τη δυνατότητα να διαθέσει τα χρήματα του ώστε να αγοράσει πόντους τους οποίους αποθηκεύει στο ηλεκτρονικό του πορτοφόλι. Στη συνέχεια, και αφού εντοπίσει τη δραστηριότητα που τον ενδιαφέρει, μπορεί να ανταλλάξει πόντους που έχει στην κατοχή του ώστε να καλύψει το κόστος του εισιτηρίου που θα εξασφαλίσει στο παιδί του τη συμμετοχή στην αντίστοιχη δραστηριότητα. Το κόστος κάθε δραστηριότητας ορίζεται από τον πάροχο/διοργανωτή της.

## <a name="la"></a>Λειτουργικές Απαιτήσεις
- [Παραδοχές](#paradoxes)
- [Πελατειακή πολιτική](#pelatiakipolitiki)
- [Περιορισμοί](#periorismoi)
- [Σενάρια - Περιπτώσεις Χρήσης](#senaria)
    - [**ΑΝΩΝΥΜΟΣ ΧΡΗΣΤΗΣ**](#ax)
    - [**ΓΟΝΕΑΣ**](#goneas)
    - [**ΠΑΡΟΧΟΣ**](#paroxos)
    - [**ΔΙΑΧΕΙΡΙΣΤΗΣ**](#diaxiristis)
- [Σύνοψη Ρόλων Χρηστών (Δικαιώματα και Ρόλοι)](#pinakas)

### <a name="paradoxes"></a>Παραδοχές
- Ορίζουμε η ισοτιμία πόντων - χρημάτων να είναι εκατό προς ένα (100:1). Η ισοτιμία αυτή επελέγη πρώτον
 ώστε να δημιουργεί την αίσθηση του μεγάλου αριθμού πόντων στον γονέα, και κατά δεύτερον ώστε να υπάρχει
  ακριβής αντιστοιχία για κάθε τιμή εισιτηρίου, κάτι που θα βοηθάει και την μετατροπή των τιμών σε 
  πόντους και στον πιο εύκολο υπολογισμό του  πραγματικού κόστους κάθε εκδήλωσης από τους γονείς. 
- Η υπηρεσία μας ενεργεί και σαν “τράπεζα” για τους χρήστες. Οι μόνες περιπτώσεις που θα γίνονται 
τραπεζικές συναλλαγές είναι όταν οι γονείς βάζουν πόντους στο πορτοφόλι τους, όταν θα πληρώνονται
 οι πάροχοι το μερίδιό τους για τις δραστηριότητές τους, και όταν οι πάροχοι πραγματοποιούν πληρωμές
  στην υπηρεσία. Οποιαδήποτε άλλη “συναλλαγή” είναι εικονική και πραγματοποιείται εσωτερικά στην
   υπηρεσία μας.
- Θεωρούμε ότι το security που έχουμε υλοποιήσει είναι πλήρες - έχουμε ως παραδοχή ότι δε θα 
αντιμετωπίσουμε cross-site scripting.
- Θεωρούμε ότι η εφαρμογή μας έχει περάσει ένα πλήρες security audit test, μέσα στον περιορισμένο χρόνο
 που έχουμε για την υλοποίηση.

### <a name="pelatiakipolitiki"></a>Πελατειακή πολιτική
Αν ο πάροχος είναι περιστασιακός πελάτης χρεώνεται ένα ποσοστό επί των κερδών του, το οποίο αποκομίζουμε εμείς ως διαχειριστές. Αν ο πάροχος είναι συστηματικός πελάτης θα πληρώνει μια πάγια συνδρομή και το ποσοστό που θα κατακρατείται θα είναι μικρότερο ως ένδειξη επιβράβευσης. Την επιλογή του τρόπου χρέωσης θα πρέπει να την πραγματοποιεί ένας εγγεγραμμένος πάροχος μέσω της πλατφόρμας, πριν μπορέσει να δημιουργήσει δραστηριότητες που να μπορούν να αναζητηθούν και να αγοραστούν από τους άλλους χρήστες.


### <a name="periorismoi"></a>Περιορισμοί
- Ισοτιμία (όπως περιγράφεται στις παραδοχές).
- Ο πάροχος πρέπει να είναι πιστοποιημένος, μέσω ΑΦΜ ως νομικό πρόσωπο, ή μέσω φυσικής παρουσίας.
- Δεν πραγματοποιούνται επιστροφές χρημάτων στους γονείς, δηλαδή μετατροπή πόντων σε χρήματα.
- Δεν πραγματοποιούνται ακυρώσεις εισητηρίων. Αν μια δραστηριότητα δεν πραγματοποιηθεί, ο διαχειριστής μπορεί να 
  επιστρέψει τους πόντους στους γονείς.
- Ο πάροχος δεν μπορεί να είναι και γονιός-χρήστης. Πρέπει να δημιουργήσει διαφορετικό λογαριασμό.


### <a name="senaria"></a>Σενάρια - Περιπτώσεις Χρήσης
Οι περιπτώσεις χρήσης χωρίζονται σε 4 κατηγορίες:
- Ανώνυμου χρήστη
- Γονέα
- Παρόχου Υπηρεσιών
- Διαχειριστή


#### <a name="ax"></a>**ΑΝΩΝΥΜΟΣ ΧΡΗΣΤΗΣ**

1. **Περιήγηση:**

    Ο ανώνυμος χρήστης μπορεί να περιηγείται ελεύθερα στον ιστότοπο, να αναζητεί να φιλτράρει και να 
    προβάλει όλες τις λεπτομέρειες των δραστηριοτήτων, συμπεριλαμβανομένων των τιμών τους. Θα έχει τη 
    δυνατότητα να αναζητά τις δραστηριότητες με βάση την απόστασή τους από μια ορισμένη τοποθεσία, την 
    τιμή τους, το είδος τους, την ηλικία στην οποία απευθύνεται, και θα μπορεί επίσης να πραγματοποιήσει 
    αναζήτηση ελεύθερου κειμένου. Τα αποτελέσματα της αναζήτησής του θα παρουσιάζονται και ως σημεία σε 
    χάρτη.
    
2. **Εγγραφή ως γονέας:**

    Ο χρήστης συμπληρώνει μια φόρμα εγγραφής με όλα τα απαραίτητα προσωπικά στοιχεία (όνομα, επίθετο, 
    διεύθυνση, τηλέφωνο επικοινωνίας, email) ώστε να δημιουργηθεί ο λογαριασμός και το προσωπικό του 
    ηλεκτρονικό πορτοφόλι. Η εγγραφή ολοκληρώνεται όταν ο χρήστης επιλέξει ένα link που αποστέλλεται 
    στο email του και έτσι ενεργοποιείται ο λογαριασμός του.

    *Περιορισμοί:* Ο χρήστης να μην είναι ήδη εγγεγραμμένος στο σύστημα (το οποίο επαληθεύεται μέσω
     της διεύθυνσης ηλεκτρονικού ταχυδρομείου του) και να είναι διαθέσιμο το username που επέλεξε.

3. **Εγγραφή ως πάροχος:**

    Ο χρήστης συμπληρώνει μια φόρμα εγγραφής με όλα τα προσωπικά του στοιχεία (όπως στην περίπτωση του
    γονέα) ή/και τα στοιχεία της εταιρείας που αντιπροσωπεύει, καθώς επίσης και το ΑΦΜ του και πληροφορίες τραπεζικού 
    λογαριασμού για την πραγματοποίηση των πληρωμών. Η εγγραφή ολοκληρώνεται όταν ο πάροχος πιστοποιηθεί μέσω ΑΦΜ 
    ως νομικό πρόσωπο, ή μέσω φυσικής παρουσίας.


#### <a name="goneas"></a>**ΓΟΝΕΑΣ**

Προϋπόθεση: Ο γονέας είναι ήδη εγγεγραμμένος χρήστης (με τη μορφή του γονέα).

1. **Επεξεργασία Προφίλ:**

    Ο γονέας μπορεί να αλλάξει κάποια προσωπικά στοιχεία, όπως διεύθυνση, τηλέφωνο επικοινωνίας, e-mail και κωδικό εισόδου.

    *Περιορισμοί:* Στοιχεία όπως όνομα και επίθετο δεν μπορούν να τροποποιηθούν.

2. **Περιήγηση:**

    Ο γονέας μπορεί να περιηγείται ακριβώς όπως ο ανώνυμος χρήστης.

3. **Διαχείριση πορτοφολιού:**

    - *Φόρτωση πόντων*

        Ο γονέας μπορεί να αποκτήσει πόντους εισάγοντας ένα χρηματικό ποσό.

        *Παραδοχές:* Ορίζουμε την ισοτιμία πόντων - ευρώ να είναι εκατό προς ένα. Οι λόγοι αναλύονται
        πιο πάνω στο έγγραφο

    - *Προβολή ιστορικού αγορών*

        Ο γονέας μπορεί να δει μια λίστα με τις αγορές εισιτηρίων που έχει πραγματοποιήσει, ταξινομημένη έτσι ώστε
         να εμφανίζονται πρώτα οι πιο πρόσφατες.

    - *Προβολή υπόλοιπου πόντων*

        Ο γονέας μπορεί να δει τους πόντους που του απομένουν.

4. **Αγορά εισιτηρίου:**

    Ο γονέας αφού περιηγηθεί στον χώρο της εφαρμογής και συγκρίνει τις διάφορες δραστηριότητες για τις οποίες
     ενδιαφέρεται, έχει τη δυνατότητα να αγοράσει εισιτήρια για τις δραστηριότητες αυτές, χρησιμοποιώντας τους
      πόντους που διαθέτει στο ηλεκτρονικό του πορτοφόλι.

    *Προϋποθέσεις:* Για να πραγματοποιηθεί η αγορά ενός συνόλου επιθυμητών δραστηριοτήτων, θα πρέπει ο χρήστης να
     διαθέτει επαρκές απόθεμα πόντων στο ηλεκτρονικό του πορτοφόλι.

5. **Εκτύπωση εισιτηρίου:**

    Αφού έχει πραγματοποιήσει αγορά ενός εισιτηρίου ο γονέας, μπορεί όποτε θέλει από εκείνη τη στιγμή και μετά,
     να εκτυπώσει το εισιτήριο που αγόρασε, το οποίο θα του παρέχεται μέσω της εφαρμογής σε μορφή PDF, ενώ θα 
     αποστέλλεται στον χρήστη μήνυμα ηλεκτρονικού ταχυδρομείου πο θα επιβεβαιώνει την ολοκλήρωση της αγοράς.

6. **Σύνδεση:**

    Ο γονέας μπορεί να συνδεθεί στην υπηρεσία εισάγοντας το username και τον προσωπικό του κωδικό (password).
     Η σύνδεση ολοκληρώνεται αν ο συνδυασμός username-password είναι έγκυρος και ο χρήστης είναι ενεργός,
      δηλαδή δεν έχει απενεργοποιηθεί από τον διαχειριστή.

7. **Reset Password:**

    Για οποιονδήποτε λόγο ο γονέας μπορεί να χρειαστεί να επαναφέρει τον κωδικό εισόδου του (π.χ. αν τον έχει ξεχάσει). Μπορεί λοιπόν σε αυτές τις περιπτώσεις να κάνει αίτημα για νέο κωδικό πρόσβασης και του αποστέλλεται στο email ένα προσωρινό password ώστε να κάνει login και στη συνέχεια αν επιθυμεί μπορεί να το αλλάξει με επεξεργασία προφίλ.

#### <a name="paroxos"></a>**ΠΑΡΟΧΟΣ**

*Προϋπόθεση:* Ο πάροχος είναι ήδη εγγεγραμμένος χρήστης (με τη μορφή του παρόχου). Ένας λογαριασμός παρόχου δεν 
μπορεί να είναι ταυτόχρονα και λογαριασμός γονέα. Δεν μπορεί δηλαδή να αγοράζει εισιτήρια. Εάν θέλει κάτι τέτοιο 
θα πρέπει να δημιουργεί ξεχωριστό λογαριασμό.

1. **Επεξεργασία Προφίλ:**

    Ο πάροχος μπορεί να επεξεργαστεί το προφίλ του αλλάζοντας πεδία όπως τηλέφωνα επικοινωνίας, διεύθυνση, email, κωδικό εισόδου κτλ. 
    Υπάρχουν και πεδία τα οποία δεν θα μπορεί να αλλάξει παρά μόνο σε συνεννόηση με τους διαχειριστές, όπως είναι το ΑΦΜ.

2. **Περιήγηση:**

    Ο πάροχος μπορεί να περιηγείται ακριβώς όπως ο ανώνυμος χρήστης, με τη διαφορά ότι μπορεί να βλέπει και τις τιμές 
    των διαφόρων δραστηριοτήτων.

3. **Δημιουργία/Επεξεργασία δραστηριοτήτων:**

    Ο πάροχος μπορεί να δημιουργεί δραστηριότητες, δηλαδή να ορίζει για αυτές χρόνο και τόπο διεξαγωγής, κόστος 
    συμμετοχής, περιγραφή, όπως επίσης και να τροποποιεί αυτές που ήδη έχουν δημιουργηθεί από τον ίδιο.

4. **Προβολή δραστηριοτήτων/εισιτηρίων:**

    Ο πάροχος μπορεί να ζητήσει την προβολή μιας λίστας με όλες τις δραστηριότητες που έχει δημιουργήσει, είτε αυτές 
    είναι ενεργές, είτε όχι. Μπορεί επίσης να προβάλει όλα τα εισιτήρια που έχουν αγοραστεί για τις δραστηριότητές 
    του, μαζί με τους κωδικούς που αντιστοιχούν σε αυτά, με τους οποίους γίνεται η ταυτοποίηση του αγοραστή για τη 
    συμμετοχή στη δραστηριότητα, καθώς επίσης και να προβάλλει το συνολικό ποσό σε ευρώ που αντιστοιχεί σε αυτόν από
    το σύνολο των αγορασμένων εισητηρίων κάθε δραστηριότητας.

5. **Διαχείριση εσόδων:**

    Ο πάροχος θα μπορεί να βλέπει μια αναφορά των μηνιαίων του εσόδων από την εφαρμογή, καθώς και πόσα έσοδα προέρχονται
    από κάθε εκδήλωση ξεχωριστά.

    *Περιορισμοί:* Στο ποσό που βλέπει ο πάροχος ως έσοδα θα προσμετρούνται τα έσοδα μόνο όσων δραστηριοτήτων 
    έχουν ολοκληρωθεί.

6. **Σύνδεση:**

    Ο πάροχος μπορεί να συνδεθεί στην υπηρεσία ακριβώς με τον ίδιο τρόπο όπως και ο γονέας.

7. **Reset Password:**

    Ο πάροχος μπορεί να επαναφέρει τον κωδικό του ακριβώς όπως και ο γονέας.

#### <a name="diaxiristis"></a>**ΔΙΑΧΕΙΡΙΣΤΗΣ**

1. **Διαχείριση Χρηστών:**

    Ο διαχειριστής μπορεί να βλέπει όλους τους εγγεγραμμένους χρήστες (γονείς και παρόχους) και να παρακολουθεί τη δραστηριότητά τους, μέσω της βάσης. Επίσης μέσω της βάσης μπορεί να πραγματοποιήσει κάθε σχεδόν λειτουργία που επιθυμεί, όταν αυτή δεν είναι από τις προβλεπόμενες στο πάνελ διαχειριστή. Η επαναφορά κωδικού ενός χρήστη πραγματοποιείται αυτόματα, οπότε δεν υπάρχει λόγος η λειτουργία αυτή να περνάει αναγκαστικά από τον διαχειριστή.

2. **Ανάθεση και ανάκληση ρόλων και δικαιωμάτων:**

    Ο διαχειριστής είναι υπεύθυνος για την ολοκλήρωση της εγγραφής και την ενεργοποίηση του λογαριασμού του παρόχου (μέσω επιβεβαίωσης του ΑΦΜ, ή με φυσική παρουσία).
    Μπορεί να απενεργοποιήσει τον λογαριασμό ενός χρήστη αν δεν συμμορφώνεται με τους κανονισμούς της εφαρμογής. Ένας διαχειριστής είναι ο μόνος που μπορεί να προσθέσει άλλους χρήστες με τον ρόλο του διαχειριστή.
    
3. **Πραγματοποίηση/Επιβεβαίωση πληρωμών:**

    Ο διαχειριστής μπορεί να ελέγξει τα ποσά και τις δραστηριότητες του παρόχου και να επιβεβαιώσει την πραγματοποίηση των πληρωμών προς τους παρόχους.

4. **Κλείδωμα Χρηστών:**

    Ο διαχειριστής έχει το δικαίωμα να μπλοκάρει ή να κλειδώνει έναν χρήστη, για ορισμένο χρονικό διάστημα ή και μόνιμα, σε περίπτωση που αντιληφθεί μη συμμόρφωση 
    με τους κανονισμούς της εφαρμογής, κατάχρηση της πλατφόρμας, ανάρτησης ψευδών στοιχείων ή επικίνδυνων δραστηριοτήτων-γεγονότων, η για οποιονδήποτε λόγο κρίνει 
    κάτι τέτοιο αναγκαίο. Αντίστοιχα, σε περιπτώσεις προσωρινού κλειδώματος, έχει το δικαίωμα να ξεκλειδώσει 
    το χρήστη και να του επιτρέψει πάλι τη χρήση της πλατφόρμας.




### <a name="pinakas"></a>Σύνοψη Ρόλων Χρηστών (Δικαιώματα και Ρόλοι)
|                          Ανώνυμος                          |                          Γονέας                          |                            Πάροχος                           |                Διαχειριστής               |
|:----------------------------------------------------------:|:--------------------------------------------------------:|:------------------------------------------------------------:|:-----------------------------------------:|
|                  Αναζήτηση Δραστηριοτήτων                  |                 Αναζήτηση Δραστηριοτήτων                 |                   Αναζήτηση Δραστηριοτήτων                   |             Διαχείριση Χρηστών            |
|                 Φιλτράρισμα Δραστηριοτήτων                 |                Φιλτράρισμα Δραστηριοτήτων                |                  Φιλτράρισμα Δραστηριοτήτων                  | Ανάθεση και Ανάκληση ρόλων και δικαιωμάτων |
| Είσοδος / Εγγραφή, με επιλογή μεταξύ ρόλου Γονέα ή Παρόχου |              Ιστορικό / Εκτύπωση Εισιτηρίων              |                    Προσθήκη Δραστηριοτήτων                   |              Κλείδωμα Χρηστών             |
|                                                            |                    Επεξεργασία Προφίλ                    | Προβολή Λίστας με τρέχοντες και ολοκληρωμένες δραστηριότητες |          Επαναφορά Κωδικού Χρήστη         |
|                                                            |                  Διαχείριση Πορτοφολιού                  |           Προβολή αγορασμένων εισιτηρίων / κωδικών           |  Πραγματοποίηση και Επιβεβαίωση Πληρωμών  |
|                                                            |                                                          |    Προβολή μηνιαίων εσόδων και εσόδων κάθε δραστηριότητας    |                                           |
|                                                            |                                                          |                  Επεξεργασία Δραστηριότητας                  |                                           |


## <a name="mla"></a>Μη-Λειτουργικές Απαιτήσεις
- **Αποκρισιμότητα:** *Σαφή όρια για το πότε θεωρούμε το σύστημα αποκρίσιμο αναφορικά με το χρόνο απάντησης σε ένα ερώτημα.*
- **Διαθεσιμότητα:** *Προσπάθεια για όσο το δυνατόν μεγαλύτερη διαθεσιμότητα.*
- **Ασφάλεια:** *Προσπάθεια να μην υπάρχουν κενά ασφάλειας και διάφορες τεχνικές αποφυγής τέτοιων κενών (χρήση SSL, αποφυγή SQL injection).*
- **Συνέπεια:** *Να ακολουθείται το ίδιο σχεδιαστικό μοτίβο στη μορφή παρουσίασης του site, ίδιος τρόπος μετάβασης σε κάθε ένα πεδίο, κλπ.*
- **Αξιοπιστία:** *Ικανότητα λειτουργίας χωρίς αποτυχία για ένα συγκεκριμένο χρονικό διάστημα.*
- **Νομιμότητα:** *Λειτουργία της πλατφόρμας μέσα στο νομικό πλαίσιο της χώρας στην οποία δραστηριοποιείται.*
- **Ιδιωτικότητα:** *Σεβασμός των προσωπικών δεδομένων των χρηστών.*
- **Προβλεψιμότητα:** *Αναμενόμενος τρόπος μετάβασης μεταξύ διαφορετικών σελίδων της πλατφόρμας.*
- **Επαληθευσιμότητα:** *Επιβεβαίωση διεύθυνσης email κατα την εγγραφή.*
- **Δυνατότητα Ανάκαμψης από Σφάλματα / Ευρωστία:** *Αν ο χρήστης κάνει λάθος επιλογή πλοήγησης μπορεί εύκολα να γυρίσει στη σελίδα που βρισκόταν.*

