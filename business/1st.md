# <a name="pp"></a>Πρώτο Παραδοτέο

- [Πρώτο Παραδοτέο](#pp)
    - [Σκοπός](#skopos)
    - [Λειτουργικές Απαιτήσεις](#la)
        - [Παραδοχές](#paradoxes)
        - [Πελατειακή πολιτική](#pelatiakipolitiki)
        - [Περιορισμοί](#periorismoi)
        - [Σενάρια - Περιπτώσεις Χρήσης](#senaria)
            - [**ΑΝΩΝΥΜΟΣ ΧΡΗΣΤΗΣ**](#ax)
            - [**ΓΟΝΕΑΣ**](#goneas)
            - [**ΠΑΡΟΧΟΣ**](#paroxos)
            - [**ΔΙΑΧΕΙΡΙΣΤΗΣ**](#diaxiristis)
        - [Σύνοψη Ρόλων Χρηστών (Δικαιώματα και Ρόλοι)](#pinakas)
    - [Μη-Λειτουργικές Απαιτήσεις](#mla)

## <a name="skopos"></a>Σκοπός
Σκοπός του συστήματος είναι η δημιουργία μια διαδικτυακής πλατφόρμας η οποία θα δίνει την ευκαιρία σε γονείς να επιλέξουν μέσα από μια ευρεία γκάμα προσφερόμενων δραστηριοτήτων αυτήν που ταιριάζει καλύτερα στις ανάγκες των παιδιών τους. Η επιλογή γίνεται με τη βοήθεια προσεκτικά επιλεγμένων κριτηρίων όπως η ηλικία, το είδος της δραστηριότητας, ο χώρος διεξαγωγής, το κόστος, κ.α., βάσει των οποίων ο γονιός μπορεί να κάνει αναζήτηση μεταξύ των διαφορετικών δραστηριοτήτων. Ο τρόπος απόκτησης του απαραίτητου εισιτηρίου για τη συμμετοχή στην επιθυμητή δραστηριότητα, θα γίνεται με τη βοήθεια ενός ηλεκτρονικού πορτοφολιού. Ουσιαστικά, κάθε γονιός έχει τη δυνατότητα να διαθέσει τα χρήματα του ώστε να αγοράσει πόντους τους οποίους αποθηκεύει στο ηλεκτρονικό του πορτοφόλι. Στη συνέχεια, και αφού εντοπίσει τη δραστηριότητα που τον ενδιαφέρει, μπορεί να ανταλλάξει πόντους που έχει στην κατοχή του ώστε να καλύψει το κόστος του εισιτηρίου που θα εξασφαλίσει στο παιδί του τη συμμετοχή στην αντίστοιχη δραστηριότητα. Το κόστος κάθε δραστηριότητας ορίζεται από τον πάροχο/διοργανωτή της.

## <a name="la"></a>Λειτουργικές Απαιτήσεις
- [Παραδοχές](#paradoxes)
- [Πελατειακή πολιτική](#pelatiakipolitiki)
- [Περιορισμοί](#periorismoi)
- [Σενάρια - Περιπτώσεις Χρήσης](#senaria)
    - [**ΑΝΩΝΥΜΟΣ ΧΡΗΣΤΗΣ**](#ax)
    - [**ΓΟΝΕΑΣ**](#goneas)
    - [**ΠΑΡΟΧΟΣ**](#paroxos)
    - [**ΔΙΑΧΕΙΡΙΣΤΗΣ**](#diaxiristis)
- [Σύνοψη Ρόλων Χρηστών (Δικαιώματα και Ρόλοι)](#pinakas)

### <a name="paradoxes"></a>Παραδοχές
- Ισοτιμία πόντων - χρημάτων
- Ορίζουμε για ευκολία ισοτιμία πόντων - ευρώ να είναι ένα. Θέλουμε ο χρήστης να έχει ρεαλιστική εικόνα του χρηματικού ποσού που έχει καταθέσει και του χρηματικού ποσού που ξοδεύει για κάθε δραστηριότητα, οπότε διαφορετική ισοτιμία κρίνεται περιττή.
- Η υπηρεσία μας ενεργεί και σαν “τράπεζα” για τους χρήστες. Οι μόνες περιπτώσεις που θα γίνονται τραπεζικές συναλλαγές είναι όταν οι γονείς βάζουν πόντους στο πορτοφόλι τους, όταν θα πληρώνονται οι πάροχοι το μερίδιό τους για τις δραστηριότητές τους, και όταν οι πάροχοι πραγματοποιούν πληρωμές στην υπηρεσία. Οποιαδήποτε άλλη “συναλλαγή” είναι εικονική και πραγματοποιούνται εσωτερικά στην υπηρεσία μας.
- Θεωρούμε ότι το security που έχουμε υλοποιήσει είναι πλήρες - έχουμε ως παραδοχή ότι δε θα αντιμετωπίσουμε cross-site scripting.
- Επίσης θεωρούμε πως η εφαρμογή μας έχει περάσει κάποιο πλήρες security audit test, μέσα στον περιορισμένο χρόνο που έχουμε για την υλοποίηση.

### <a name="pelatiakipolitiki"></a>Πελατειακή πολιτική
Αν ο πάροχος είναι περιστασιακός χρεώνεται ένα ποσοστό επί των κερδών του, το οποίο αποκομίζουμε εμείς ως διαχειριστές. Αν ο πάροχος είναι συστηματικός πελάτης θα πληρώνει μια πάγια συνδρομή και το ποσοστό που θα κατακρατείται θα είναι μικρότερο ως ένδειξη επιβράβευσης. Την επιλογή του τρόπου χρέωσης θα πρέπει να την πραγματοποιεί ένας εγγεγραμμένος πάροχος μέσω της πλατφόρμας, πριν μπορέσει να δημιουργήσει δραστηριότητες που να μπορούν να αναζητηθούν και να αγοραστούν από τους άλλους χρήστες.


### <a name="periorismoi"></a>Περιορισμοί
- Ισοτιμία (όπως την υπολογίσουμε).
- Ο πάροχος πρέπει να είναι πιστοποιημένος, μέσω ΑΦΜ ως νομικό πρόσωπο, ή μέσω φυσικής παρουσίας.
- Δεν υπάρχει μετατροπή πόντων σε χρήματα για τους γονείς.
- Ο πάροχος δεν μπορεί να είναι και γονιός-χρήστης. Πρέπει να δημιουργήσει διαφορετικό λογαριασμό.


### <a name="senaria"></a>Σενάρια - Περιπτώσεις Χρήσης
Οι περιπτώσεις χρήσης χωρίζονται σε 4 κατηγορίες:
- Περίπτωση Ανώνυμου χρήστη
- Περίπτωση Γονέα
- Περίπτωση Παρόχου Υπηρεσιών
- Περίπτωση Διαχειριστή


#### <a name="ax"></a>**ΑΝΩΝΥΜΟΣ ΧΡΗΣΤΗΣ**

1. **Περιήγηση:**

    Ο ανώνυμος χρήστης μπορεί να περιηγείται ελεύθερα στον ιστότοπο, να αναζητεί προβάλλει όλες τις λεπτομέρειες των δραστηριοτήτων, συμπεριλαμβανομένων των αξιολογήσεων/κριτικών και του ιστορικού των δραστηριοτήτων που παρείχαν οι πάροχοι στο παρελθόν, πλην όμως των τιμών. Μπορεί δηλαδή να πραγματοποιήσει αναζήτηση, όπως και να φιλτράρει τα αποτελέσματα αυτής.

2. **Εγγραφή ως γονέας:**

    Ο χρήστης συμπληρώνει μια φόρμα εγγραφής όπου συμπληρώνει όλα τα απαραίτητα προσωπικά στοιχεία (όπως όνομα, επίθετο, διεύθυνση, τηλέφωνο επικοινωνίας, email) ώστε να δημιουργηθεί ο λογαριασμός και το προσωπικό του ηλεκτρονικό πορτοφόλι. Η εγγραφή ολοκληρώνεται όταν ο χρήστης επιλέξει ένα link που αποστέλλεται στο email του και έτσι ενεργοποιείται ο λογαριασμός του.

    *Περιορισμοί:* Ο χρήστης να μην είναι ήδη εγγεγραμμένος στο σύστημα (το οποίο επαληθεύεται μέσω της διεύθυνσης ηλεκτρονικού ταχυδρομείου του) και να είναι διαθέσιμο το username που επέλεξε.

3. **Εγγραφή ως πάροχος:**

    Ο χρήστης συμπληρώνει μια φόρμα εγγραφής όπου συμπληρώνει τα προσωπικά του στοιχεία (όπως στην περίπτωση του γονέα) ή/και τα στοιχεία της εταιρείας που αντιπροσωπεύει, καθώς επίσης και το ΑΦΜ, ώστε να δημιουργηθεί ο λογαριασμός του με το αντίστοιχο ηλεκτρονικό πορτοφόλι. Η εγγραφή ολοκληρώνεται όταν ο πάροχος πιστοποιηθεί μέσω ΑΦΜ ως νομικό πρόσωπο, ή μέσω φυσικής παρουσίας.


#### <a name="goneas"></a>**ΓΟΝΕΑΣ**

Προϋπόθεση: Ο γονέας είναι ήδη εγγεγραμμένος χρήστης(με τη μορφή του γονέα)

1. **Επεξεργασία Προφίλ:**

    Ο γονέας μπορεί να αλλάξει κάποια προσωπικά στοιχεία, όπως διεύθυνση, τηλέφωνο επικοινωνίας και κωδικό εισόδου.

    *Περιορισμοί:* Στοιχεία όπως όνομα, επίθετο και email δεν μπορούν να τροποποιηθούν.

2. **Περιήγηση:**

    Ο γονέας μπορεί να περιηγείται ακριβώς όπως ο ανώνυμος χρήστης, με τη διαφορά ότι μπορεί να βλέπει και τις τιμές των διαφόρων δραστηριοτήτων.

3. **Λίστα επιθυμιών:**

    Ο γονέας μπορεί να αποθηκεύει τις δραστηριότητες για τις οποίες ενδιαφέρεται. Επίσης μπορεί να προβάλει αυτή τη λίστα και να διαγράφει κάποια δραστηριότητα για την οποία πλέον δεν ενδιαφέρεται.

4. **Διαχείριση πορτοφολιού:**

    - *Φόρτωση πόντων*

        Ο γονέας μπορεί να αποκτήσει πόντους εισάγοντας ένα χρηματικό ποσό.

        *Παραδοχές:* Ορίζουμε για ευκολία την ισοτιμία πόντων - ευρώ να είναι ένα προς ένα. Ο χρήστης έτσι έχει ρεαλιστική εικόνα του χρηματικού ποσού που καταθέτει και ξοδεύει για κάθε δραστηριότητα, οπότε διαφορετική ισοτιμία κρίνεται περιττή.

    - *Προβολή ιστορικού αγορών*

        Ο γονέας μπορεί να δει μια λίστα με τις αγορές εισιτηρίων που έχει πραγματοποιήσει, ταξινομημένη έτσι ώστε να εμφανίζονται πρώτα οι πιο πρόσφατες.

    - *Προβολή υπόλοιπου πόντων*

        Ο γονέας μπορεί να δει τους πόντους που του απομένουν.

5. **Αγορά εισιτηρίου:**

    Ο γονέας αφού περιηγηθεί στον χώρο της εφαρμογής και συγκρίνει τις διάφορες δραστηριότητες για τις οποίες ενδιαφέρεται, έχει τη δυνατότητα, να αγοράσει εισιτήρια για τις δραστηριότητες αυτές, χρησιμοποιώντας τους πόντους που διαθέτει στο ηλεκτρονικό του πορτοφόλι.

    *Προϋποθέσεις:* Για να πραγματοποιηθεί η αγορά ενός συνόλου επιθυμητών δραστηριοτήτων, θα πρέπει ο χρήστης να διαθέτει επαρκές απόθεμα πόντων στο ηλεκτρονικό του πορτοφόλι.

6. **Εκτύπωση εισιτηρίου:**

    Αφού έχει πραγματοποιήσει αγορά ενός εισιτηρίου ο γονέας, μπορεί όποτε θέλει από εκείνη τη στιγμή και μετά, να εκτυπώσει το εισιτήριο που αγόρασε, το οποίο θα του παρέχεται μέσω της εφαρμογής.

7. **Υποβολή αξιολογήσεων κριτικών:**

    Ο γονέας, αφού πραγματοποιήσει αγορά κάποιου εισιτηρίου, τότε για κάθε τέτοιο εισιτήριο του δίνεται η δυνατότητα, εάν θέλει, να υποβάλει μία αξιολόγηση/κριτική, την οποία μπορεί να τροποποιήσει όσες φορές θέλει.

    *Περιορισμοί:*
    - Ο χρήστης πρέπει να έχει προβεί σε αγορά ενός εισιτηρίου ώστε να αξιολογήσει την αντίστοιχη δραστηριότητα στην οποία αυτό αναφέρεται.
    - Κάθε αγορασμένο εισιτήριο δίνει το δικαίωμα υποβολής μίας και μόνο αξιολόγησης.

8. **Σύνδεση:**

    Ο γονέας μπορεί να συνδεθεί στην υπηρεσία εισάγοντας το username και τον προσωπικό του κωδικό (password). Η σύνδεση ολοκληρώνεται αν ο συνδυασμός username-password είναι έγκυρος και ο χρήστης είναι ενεργός, δηλαδή δεν έχει απενεργοποιηθεί από τον διαχειριστή.

9. **Reset Password:**

    Για οποιονδήποτε λόγο ο γονέας μπορεί να χρειαστεί να επαναφέρει τον κωδικό εισόδου του(π.χ. αν τον έχει ξεχάσει). Μπορεί λοιπόν σε αυτές τις περιπτώσεις να κάνει αίτημα για νέο κωδικό πρόσβασης και του αποστέλλεται στο email ένα προσωρινό password ώστε να κάνει login και στη συνέχεια αν επιθυμεί μπορεί να το αλλάξει με επεξεργασία προφίλ.

#### <a name="paroxos"></a>**ΠΑΡΟΧΟΣ**

*Προϋπόθεση:* Ο πάροχος είναι ήδη εγγεγραμμένος χρήστης(με τη μορφή του παρόχου). Ένας λογαριασμός παρόχου δεν μπορεί να είναι ταυτόχρονα και λογαριασμός γονέα. Δεν μπορεί δηλαδή να αγοράζει εισιτήρια. Εάν θέλει κάτι τέτοιο θα πρέπει να δημιουργεί ξεχωριστό λογαριασμό.

1. **Επεξεργασία Προφίλ:**

    Ο πάροχος μπορεί να επεξεργαστεί το προφίλ του αλλάζοντας πεδία όπως τηλέφωνα επικοινωνίας, διεύθυνση, διεύθυνση e mail κτλ. Υπάρχουν και πεδία τα οποία δεν θα μπορεί να αλλάξει παρά μόνο με συνεννόηση με τους διαχειριστές, όπως είναι το ΑΦΜ.

2. **Περιήγηση:**

    Ο πάροχος μπορεί να περιηγείται ακριβώς όπως ο ανώνυμος χρήστης, με τη διαφορά ότι μπορεί να βλέπει και τις τιμές των διαφόρων δραστηριοτήτων.

3. **Δημιουργία/Επεξεργασία δραστηριοτήτων:**

    Ο πάροχος μπορεί να δημιουργεί δραστηριότητες, δηλαδή να ορίζει για αυτές χρόνο και τόπο διεξαγωγής, κόστος συμμετοχής, περιγραφή, όπως επίσης και να τροποποιεί αυτές που ήδη έχουν δημιουργηθεί από τον ίδιο.

4. **Προβολή δραστηριοτήτων/εισιτηρίων:**

    Ο πάροχος μπορεί να ζητήσει την προβολή μιας λίστας με όλες τις δραστηριότητες που έχει δημιουργήσει, είτε αυτές είναι ενεργές, είτε όχι. Μπορεί επίσης να προβάλει όλα τα εισιτήρια που έχουν αγοραστεί για τις δραστηριότητές του, μαζί με τους κωδικούς που αντιστοιχούν σε αυτά, με τους οποίους γίνεται η ταυτοποίηση του αγοραστή για τη συμμετοχή στη δραστηριότητα.

5. **Διαχείριση πορτοφολιού:**

    Ο πάροχος μπορεί να προβάλει τους πόντους που έχει μαζέψει στο πορτοφόλι του (από τους οποίους θα πληρωθεί), οι οποίοι όμως θα του εμφανίζονται ως το αντίστοιχο χρηματικό ποσό. Μπορεί επίσης να ζητήσει την πληρωμή του (μεταφορά από τον λογαριασμό της πλατφόρμας στο λογαριασμό του παρόχου του ποσού που αντιστοιχεί στους πόντους του), όποτε εκείνος θελήσει.

    *Περιορισμοί:* Στο ποσό που βλέπει ο πάροχος ως έσοδα θα προσμετρούνται τα έσοδα μόνο όσων δραστηριοτήτων η έναρξη έχει γίνει τουλάχιστον δύο(2) μήνες πριν(είτε αυτά έχουν ολοκληρωθεί, είτε όχι).

6. **Σύνδεση:**

    Ο πάροχος μπορεί να συνδεθεί στην υπηρεσία ακριβώς με τον ίδιο τρόπο όπως και ο γονέας.

7. **Reset Password:**

    Ο πάροχος μπορεί να επαναφέρει τον κωδικό του ακριβώς όπως και ο γονέας.

#### <a name="diaxiristis"></a>**ΔΙΑΧΕΙΡΙΣΤΗΣ**

1. **Διαχείριση Χρηστών:**

    Ο διαχειριστής μπορεί να βλέπει όλους τους εγγεγραμμένους χρήστες (γονείς και παρόχους) και να παρακολουθεί τη δραστηριότητά τους.

2. **Ανάθεση και ανάκληση ρόλων και δικαιωμάτων:**

    Ο διαχειριστής είναι υπεύθυνος για την ολοκλήρωση της εγγραφής και την ενεργοποίηση του λογαριασμού του γονέα (μέσω επιβεβαίωσης του email) και του παρόχου (μέσω επιβεβαίωσης του ΑΦΜ, ή με φυσική παρουσία). Μπορεί να απενεργοποιήσει τον λογαριασμό ενός χρήστη αν δεν συμμορφώνεται με τους κανονισμούς της εφαρμογής.

3. **Reset password χρήστη:**

    Όταν κάποιος χρήστης κάνει αίτημα για νέο κωδικό τότε θα αποστέλλεται στο προσωπικό του email ένα προσωρινό password με το οποίο θα μπορεί να κάνει είσοδο στο λογαριασμό του και στη συνέχεια αν επιθυμεί θα μπορεί να το αλλάξει με επεξεργασία του προφίλ του.

4. **Πραγματοποίηση/Επιβεβαίωση πληρωμών:**

    Ο διαχειριστής ειδοποιείται κάθε φορά που ένας πάροχος κάνει αίτημα πληρωμής. Μπορεί τότε να ελέγξει τα ποσά και τις δραστηριότητες του παρόχου και να επιβεβαιώσει την πραγματοποίηση της απαιτούμενης συναλλαγής.

5. **Κλείδωμα Χρηστών:**

    Ο διαχειριστής έχει το δικαίωμα να μπλοκάρει ή να κλειδώνει έναν χρήστη, για ορισμένο χρονικό διάστημα ή και μόνιμα, σε περίπτωση που αντιληφθεί κατάχρηση της πλατφόρμας, ανάρτησης ψευδών στοιχείων ή επικίνδυνων δραστηριοτήτων-γεγονότων. Αντίστοιχα, σε περιπτώσει μη μόνιμου κλειδώματος, έχει το δικαίωμα να ξεκλειδώσει το χρήστη και να του επιτρέψει πάλι τη χρήση της πλατφόρμας.



### <a name="pinakas"></a>Σύνοψη Ρόλων Χρηστών (Δικαιώματα και Ρόλοι)
|                          Ανώνυμος                          |                          Γονέας                          |                            Πάροχος                           |                Διαχειριστής               |
|:----------------------------------------------------------:|:--------------------------------------------------------:|:------------------------------------------------------------:|:-----------------------------------------:|
|                  Αναζήτηση Δραστηριοτήτων                  |                 Αναζήτηση Δραστηριοτήτων                 |                   Αναζήτηση Δραστηριοτήτων                   |             Διαχείριση Χρηστών            |
|                 Φιλτράρισμα Δραστηριοτήτων                 |                Φιλτράρισμα Δραστηριοτήτων                |                  Φιλτράρισμα Δραστηριοτήτων                  | Ανάθεση κι ανάκληση ρόλων και δικαιωμάτων |
|               Προβολή Αξιολογήσεων / Κριτικών              |              Προβολή Αξιολογήσεων / Κριτικών             |                Προβολή Αξιολογήσεων / Κριτικών               |              Κλείδωμα Χρηστών             |
| Είσοδος / Εγγραφή, με επιλογή μεταξύ ρόλου Γονέα ή Παρόχου |                       Βλέπει τιμές                       |                    Προσθήκη Δραστηριοτήτων                   |          Επαναφορά Κωδικού Χρήστη         |
|                   Δεν μπορεί να δει τιμές                  |                    Επεξεργασία Προφίλ                    | Προβολή Λίστας με τρέχοντες και ολοκληρωμένες δραστηριότητες |  Πραγματοποίηση και Επιβεβαίωση Πληρωμών  |
|                                                            | Έχοντας αγοράσει εισιτήριο μπορεί να συντάξει Αξιολόγηση |           Προβολή αγορασμένων εισιτηρίων / κωδικών           |                                           |
|                                                            |                  Διαχείριση Πορτοφολιού                  |                    Διαχείριση Πορτοφολιού                    |                                           |
|                                                            |              Ιστορικό / Εκτύπωση Εισιτηρίων              |                  Επεξεργασία Δραστηριότητας                  |                                           |
|                                                            |                      Λίστα Επιθυμιών                     |               Αίτημα πληρωμής από την πλατφόρμα              |                                           |
|                                                            |      Προβολή παλαιότερων δραστηριοτήτων από παρόχους     |                                                              |                                           |


## <a name="mla"></a>Μη-Λειτουργικές Απαιτήσεις
- **Αποκρισιμότητα** *Σαφή όρια για το πότε θεωρούμε το σύστημα αποκρίσιμο αναφορικά με το χρόνο απάντησης σε ένα ερώτημα.*
- **Διαθεσιμότητα** *Προσπάθεια για όσο το δυνατόν μεγαλύτερη διαθεσιμότητα.*
- **Ασφάλεια** *Προσπάθεια να μην υπάρχουν κενά ασφάλειας και διάφορες τεχνικές αποφυγής τέτοιων κενών (χρήση SSL, αποφυγή SQL injection)*
- **Συνέπεια** *Να ακολουθείται το ίδιο σχεδιαστικό μοτίβο στη μορφή παρουσίασης του site, ίδιος τρόπος μετάβασης σε κάθε ένα πεδίο, κλπ*
- **Αξιοπιστία** *Ικανότητα λειτουργίας χωρίς αποτυχία για ένα συγκεκριμένο χρονικό διάστημα.*
- **Νομιμότητα** *Λειτουργία της πλατφόρμας μέσα στο νομικό πλαίσιο της χώρας στην οποία δραστηριοποιείται.*
- **Ιδιωτικότητα** *Σεβασμός των προσωπικών δεδομένων των χρηστών.*
- **Προβλεψιμότητα**
- **Επαληθευσιμότητα**
- **Οικειότητα:** *Παρόμοια φιλοσοφία βαθμολόγησης με άλλα δημοφιλή site*
    - **Ευκολία κατανόησης τρόπου αξιολόγησης**
    - **Ανταποκρίσιμος Σχεδιασμός (Responsive Design)**
- **Παρατηρησιμότητα:** *Ο χρήστης να γνωρίζει αν έχει υποβληθεί η βαθμολογία του στο σύστημα*
- **Δυνατότητα Ανάκαμψης από Σφάλματα / Ευρωστία**

